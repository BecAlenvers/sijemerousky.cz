# Šijeme roušky

## v Brně a okolí

Chybí jednorázové roušky v pečovatelských domech nebo sociálním pracovníkům v terénu. Než se dodávky obnoví, budeme šít roušky, shromažďovat je v divadle Husa na provázku. Pak je vyvaříme, zabalíme a rozdáme tam, kde budou třeba.

**Aktuálně:** Chybí šňůrky! Máte? Doneste je prosím do divadla Husa na provázku!

**[Jak zacházet s rouškou?]**(https://scontent-prg1-1.xx.fbcdn.net/v/t1.15752-9/89870226_237727443933011_1964651537363894272_n.jpg?_nc_cat=105&_nc_sid=b96e70&_nc_ohc=dVfo8V14Zp4AX8Dj61Y&_nc_ht=scontent-prg1-1.xx&oh=dbc6920533f1e772bf43a4f1ca86ea3f&oe=5E93B966)

**Kontakt:** [sijemerousky@gmail.com](mailto:sijemerousky@gmail.com)

## Jak má rouška vypadat?
- Látky i šňůrky musí být ze **100% bavlny**, aby šla vyvařit, vydezinfikovat a znovu použít.
- Šít můžete například podle [tohoto návodu](https://www.caramilla.cz/site-rousky-ustenky/?fbclid=IwAR3Q53zkvkbt0IC3SnIM9dPYFqWwH2wzQT1QxwLgyl9zE6D7L_C_8wH3uEs).
- Látky není potřeba předem vysrážet, nitě mohou být i polyesterové.

## Mám šicí stroj i materiál
Hotové roušky **zaneste na vrátnici divadla Husa na provázku** v Brně na Zelném trhu 9 kdykoli od 8 do 18 hodin. Na místě budou nachystané krabice, kam roušky můžete vložit. Z divadla se budou roušky vozit na dezinfekci a zabalení. Roušky noste v roušce, abyste případně sami nenakazili ostatní!

## Mám ušité roušky, nemám jak je odnést
Zkontaktujte kohokoli z webu [pomocdodomu.cz](https://www.pomocdodomu.cz/), určitě rád pomůže.

## Mám šicí stroj, nemám materiál
Dojděte si pro něj do divadla Husa na provázku.

## Mám látky a šňůrky a chci je poslat dál
Co máte, doneste na vrátnici do divadla. Látky doneste vyprané a nezmuchlané.

## Nemám stroj, nemám materiál, umím šít
V Huse na provázku budou připravené stroje i materiál a bude probíhat šicí dílna. Více info brzy tady.

## Chci pomoct, ale nebudu šít
- Vytiskněte [tento leták](https://scontent-prg1-1.xx.fbcdn.net/v/t1.15752-9/90369550_209835203419075_7368684134853509120_n.jpg?_nc_cat=100&_nc_sid=b96e70&_nc_ohc=1E1UI7kKN1wAX8WkdLc&_nc_ht=scontent-prg1-1.xx&oh=95fcaad9d5fd92fe20be5cf0a80b7b67&oe=5E93241D) a vyvěste jich pár po ulicích, ať se informace dostanou k co nejvíce lidem.
- Pokud se vyhlásí karanténa, bude potřeba ušité roušky svážet auty. [Dobrovolnící sem!](https://forms.gle/gsR5SUx9Ep1wG3bt7)

